<head>
<style>  
 body{background-image: url("hatter4.jpg"); background-repeat: no-repeat; background-position: center top; background-attachment: fixed; background-color: rgb(0, 81, 0)}
 p{text-align: left; color:rgb(255, 255, 255); background-color:rgb(120, 120, 120, 0.75); font-family: "Bahnschrift"; font-size: 18px }
 h1{text-align: center; color:rgb(255, 255, 255); background-color:rgb(0, 0, 0, 0.75); font-family: "Bahnschrift"; font-size: 60px}
 h2{text-align: left; color:rgb(255, 255, 255); background-color:rgb(0, 0, 0, 0.75); font-family: "Bahnschrift"; font-size: 30px}
 h3{text-align: left; color:rgb(255, 255, 255); background-color:rgb(0, 0, 0, 0.75); font-family: "Bahnschrift"; font-size: 30px}
 body{margin-right: 130px; margin-left: 130px;}
  
</style>  
<h1>Kalandok Walesben</h1>
</head>
<p>Ahogy láthattad, jópár munkám alapjául angol, illetve walesi mozdonyok szolgálnak. Itt megtudhatod, miért.</p>
<body>
  <h3>Ne csak magyar legyen!</h3>
<p>A történet 2015 nyár elején kezdődött. Ekkor döntöttem úgy, hogy a sok magyar makett után (Melyek többsége mára vagy az enyészeté lett, vagy nem tartottam érdemesnek bemutatni) 
ideje egy külföldi mozdonyt is építeni. Rövid keresés után rá is találtam egy helyes kis angol gőzösre, ami nagyon megtetszett. A pár talált fotó alapján 
megrajzoltam a vázlatát, és elkezdtem megépíteni. Közben az <a href="https://www.regikonyvek.hu/kiadas/indohaz-2015-oktober-november-2015-indohaz-kozlekedesi-lap-es-konyvkiadoi-bt">Indóház magazin 2015 októberi száma</a> 
közölt egy rövid cikket az akkor 150. évfordulóját ünneplő walesi Talyllyn Railway-ről. Ebben láttam viszont Douglast, és egyre jobban elkezdett érdekelni 
ez a messzi kisvasút...
</p>

<h3>Az első találkozás: megcsap a mozdonyfüst</h3>
<p>
  Körülbelül egyidőben a makett 2017 tavaszi elkészültével, Manchesterben élő barátaink meghívtak minket magukhoz. Kihasználva az utazást, sikerült rábeszéljem 
a szüleimet és a házigazdákat, hogy látogassuk meg a Talyllyn-t, lefotóznám a makettet az eredetijével. Ők beleegyeztek, és nem sokkal később már csomagoltunk is, 
majd egy telefonhívás, és a Talyllyn kedves munkatársa bejuttatott minket a vasút Pendre-i fűtőházba. És a félhomályban ott állt a valódi Douglas teljes pompájában!
Néhány gyors fotó után Dan, a kalauzunk megemlítette az önkénteskedés lehetőségét a vasútnál. Mondanom sem kell, kapva kaptam az alkalmon. 
</p>

<h3>Önkénteskedés a Talyllynen</h3>
<p>
  Szóval, miután felkerestem a <a href="https://www.talyllyn.co.uk/">honlapjukat</a>, és kapcsolatba léptem velük, nagyon segítőkészen elmagyarázták, mit és hogy kell csináljak. 
Jelentkeztem, és mire észbekaptam, eltelt a 2017-18-as tanév. A nyár első felében diákmunkát vállaltam, így július végén lehetőségem nyílt egy hónapra kiutazni 
<a href="https://www.google.com/maps/place/Tywyn,+Egyes%C3%BClt+Kir%C3%A1lys%C3%A1g/@52.5850053,-4.1065886,14z/data=!3m1!4b1!4m5!3m4!1s0x48657d1fba5e9093:0x35448de7e70b218c!8m2!3d52.587006!4d-4.087249"> Tywynbe</a>. 
A vasútnál az új önkénteseknek hosszú ranglétrát kell kijárniuk, hogy sok-sok év tanulás után kiérdemeljék a mozdonyvezetői címet:
<ol>
  <li>Cleaner - Mozdonytakarító</li>
  <li>Passed cleaner - Fűtőgyakornok</li>
  <li>Fireman - Fűtő</li>
  <li>Passed fireman - Mozdonyvezető gyakornok</li>
  <li>Driver - Mozdonyvezető</li>
</ol></p>
<p>Én jelenleg félúton vagyok a fűtőgyakornokság felé, úgyhogy a nagyja még hátra van!</p>

<p>
  Mivel ha csak mozdonyok alkatrészeit fényesítem, nem tanulok valami sokat, rendszeresen kiengedtek egy menetrend szerinti vonattal. Ilyenkor a mozdonyvezető 
és fűtő mellett úgynevezett "third man"-ként dolgoztam. Ilyenkor a fűtő magyarázta, hogyan is kell tüzelni, és csakhamar kiderült, hogy nem is olyan 
egyszerű, mint amilyennek elsőre tűnik. Egy idő után megengedték, hogy völgymenetben fűtsek. Igaz, ilyenkor nem sok mindent kell csinálni, mert a mozdony 
kevesebbet eszik, de a mai napig emlékszem, milyen boldog voltam, mikor először felajánlották. A második nyáron már ismerősként 
tértem vissza, de már többször bízták rám ilyen "könnyebb" utakon a fűtést. Sőt, volt pár alkalom, ahol felfelé, vagy akár egész úton nekem kellett csinálni. 
</p>
  
<h3>Fairbourne, Ffestiniog, Welsh Highland...</h3>
<p>
  Wales Nagy-Britannia kisvasutakkal lesűrűbben behálózott része. Nem is csoda, hiszen annak idején a pala- és szénbányászat elképzelhetetlen 
lett volna nélkülük. Mára is rengeteg vonal megmaradt, így természetes volt, hogy meglátogassak párat, amíg a közelben vagyok. Ezért a Talyllynes 
szabadnapjaim egyikén egy-két barátommal sorra meglátogattuk a híresebbeket.
</p>
<p>
  A Ffestiniog Railway a magasan a hegyek között fekvő Blaenau Ffestiniog 
bányászfalut köti össze a tengerparti Porthmadog városkával. A gyönyörű tájon Fairlie-rendszerű ikermozdonyok húzzák a meglepően hosszú és zsúfolt 
vonatokat. Fairlie-mozdonyból eleve nem készült sok, mára viszont csak itt találhatók meg az egész világon. A két, különálló, egymáshoz képest 
elfordulni képes forgóváz egy közös hordkeretet támaszt meg. A gőzt pedig egy nagyon furcsa, kétirányú kazánból kapják, amelyet a fűtő oldalról táplál. 
A "Dupla-Fairlie"-k azonnal felkeltették az érdeklődésemet, a közeljövőben tervezek is építeni egyet.
</p>
<p>
  Porthmadogból indul egy másik, a Ffestiniognál körülbelül háromszor hosszabb, egyáltalán nem kis kisvasút, a Welsh Highland Railway.
A vonal Porthmadog és a körülbelül 64 kilométerre lévő Caernarfon között durván +/-300 méter szintkülömbséget tesz meg. Azaz a két tengerszinten fekvő végállomás között felmászik egy 300 méter 
magas hegyre, majd leereszkedik. Ezért elképzelhetetlenül meredek emelkedőkkel, szűk ívekkel, szerpentinekkel és alagutakkal tarkított. A vonatokat Dél-Afrikából visszavásárolt, 
NGG-16 sorozatú, hatalmas Beyer-garatt mozdonyok vontatják. Kisebb masina nem is nagyon bírná a feladatot, legalábbis az emelkedőket, és a teletömött, 12-14 kocsis vonatokat elnézve. Vicces látni, ahogy egy 
ekkora óriás ugyanakkora (600 mm-es) nyomtávon közlekedk, mint a mellette eltörpülő Fairlie-k.
</p>
<p>
  Talán nem olyan grandiózus, mint az előbb említett társai, de érdemes szót ejteni a Fairbourne Railway-ről is. Ez a tengerparton futó, 12 colos nyomtávú 
 miniatűr vasút volt ugyanis az első, ahol mozdonyt vezettem. Fairbourne nincs messze Tywyntől, így egy jó barátommal kényelmesen át tudtunk menni egy-egy nap 
 erejéig mozdonyt (inkább mozdonykát) vezetni. Hatalmas öröm volt, amikor megengedte, hogy az utolsó vonatot én vezessem a teljes vonalon. 
</p>  
<p>
A Talyllyn vasúton rengeteg csodálatos embert ismertem meg, nagyon sokat tanultam, és olyan élményekben volt részem, amikben egyébként sosem lett volna. Remélem, sokáig ki tudok járni, és eljutok legalább a fűtőségig.
</p>
<p><a href="index.html">Főoldal</a></p>  
</body>
